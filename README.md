# Progetto di Tecnologie Informatiche per il Web - AA 2021/2022

## Galleria di immagini - Prima Traccia

### Specifiche della versione pure HTML

Un’applicazione web consente la gestione di una galleria d’immagini. L’applicazione supporta registrazione e login mediante una pagina pubblica con opportune form. La registrazione controlla la validità sintattica dell’indirizzo di email e l’uguaglianza tra i campi “password” e “ripeti password”. La registrazione controlla l’unicità dello username. Ogni immagine è memorizzata come file nel file system del server su cui l’applicazione è rilasciata. Inoltre nella base di dati sono memorizzati i seguenti attributi: un titolo, una data, un testo descrittivo e il percorso del file dell’immagine nel file system del server. Le immagini sono associate all’utente che le carica. L’utente può creare album e associare a questi le proprie immagini. Un album ha un titolo, il creatore e la data di creazione. Le immagini sono associate a uno o più commenti inseriti dagli utenti (dal proprietario o da altri utenti). Un commento ha un testo e il nome dell’utente che lo ha creato. Quando l’utente accede all’HOME PAGE, questa presenta l’elenco degli album che ha creato e l’elenco degli album creati da altri utenti. Entrambi gli elenchi sono ordinati per data di creazione decrescente. Quando l’utente clicca su un album che appare negli elenchi della HOME PAGE, appare la pagina ALBUM PAGE che contiene inizialmente una tabella di una riga e cinque colonne. Ogni cella contiene una miniatura (thumbnail) e il titolo dell’immagine. Le miniature sono ordinate da sinistra a destra per data decrescente. Se l’album contiene più di cinque immagini, sono disponibili comandi per vedere il precedente e successivo insieme di cinque immagini. Se la pagina ALBUM PAGE mostra il primo blocco d’immagini e ne esistono altre successive nell’ordinamento, compare a destra della riga il bottone SUCCESSIVE, che permette di vedere le successive cinque immagini. Se la pagina ALBUM PAGE mostra l’ultimo blocco d’immagini e ne esistono altre precedenti nell’ordinamento, compare a sinistra della riga il bottone PRECEDENTI, che permette di vedere le cinque immagini precedenti. Se la pagina ALBUM PAGE mostra un blocco d’immagini e ne esistono altre precedenti e successive nell’ordinamento, compare a destra della riga il bottone SUCCESSIVE, che permette di vedere le successive cinque immagini, e a sinistra il bottone PRECEDENTI, che permette di vedere le cinque immagini precedenti. Quando l’utente seleziona una miniatura, la pagina ALBUM PAGE mostra tutti i dati dell’immagine scelta, tra cui la stessa immagine a grandezza naturale e i commenti eventualmente presenti. La pagina mostra anche una form per aggiungere un commento. L’invio del commento con un bottone INVIA ripresenta la pagina ALBUM PAGE, con tutti i dati aggiornati della stessa immagine. La pagina ALBUM PAGE contiene anche un collegamento per tornare all’HOME PAGE. L’applicazione consente il logout dell’utente.

### Note

Il progetto è stato valutato con un punteggio di 28/30. Gli errori segnalati dal professore durante l'esame orale sono stati corretti nella versione qui caricata.
